Ogólnopolski Konkurs OpenKnowledge skierowany jest do kół naukowych, których głównym zdaniem jest tłumaczenie z języka angielskiego na polski materiałów edukacyjnych KhanAcademy. Podstawowym celem konkursu jest zaangażowanie studentów w tworzenie pełnoprawnej polskiej wersji KhanAcademy, a tym samym udostępnienie zgromadzonych tam materiałów szerszemu gronu użytkowników oraz wsparcie rozwijającej się idei otwartej edukacji.

W pierwszej edycji konkursu nasi członkowie zajęli I miejsce w klasyfikacji drużynowej w obu kategoriach konkursowych – największa liczba zgłoszonych poprawnych tłumaczeń i największa liczba zgłoszonych tłumaczeń na członka zespołu. Dodatkowo w kategorii indywidualnej I miejsce zajął Michał Smyk, a III miejsce Michał Zając.

W drugiej edycji ponownie nasza reprezentacja zdobyła pierwsze miejsce w klasyfikacji zespołowej.

Koordynator: Michał Smyk
